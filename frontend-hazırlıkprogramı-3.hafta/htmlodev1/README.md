# Ödev 1

## Sayfamıza Biraz Makyaj Yapalım

![Html Css Js](https://raw.githubusercontent.com/Kodluyoruz/taskforce/main/css/odev1/figures/htmlcssjs.png)

Herkese merhaba arkadaşlar kanalımıza hoş geldiniz, bugün HTML sayfamıza hafif bir makyaj yapacağız. Komik gelse de aslında tam olarak böyle yapacağız. Bir HTML sayfası oluşturup buna CSS ile tasarımsal açıdan güzellikler katacağız, HTML sayfamıza güzelliği getireceğiz.

- HTML sayfasını sıfırdan oluşturacaksınız. Eklemek istediğiniz ekstra özellikler tamamen size kalmış durumda.

- Sitemiz birkaç sayfadan oluşacak. Yani menü kısmında linkler vererek başka sayfaya geçilebilecek.

- Renkler tamamen sizin zevkinize kalmış durumda. Fakat renkler konusunda biraz yardım almak isterseniz [Colorhunt](https://colorhunt.co/) renk paletleri konusunda muazzam bir site.

- Yazacağınız CSS etiketlerini Inline ve Internal yazabilirsiniz. External kullanmak tamamen sizin tercihinizdir.

- CSS yazarken noktalı virgülleri unutmayın. Biliyorum unutacaksınız, olur böyle şeyler...

- CSS ile ilgili yardımcı kaynak için [w3schools.com](https://www.w3schools.com/w3css/defaulT.asp)'un CSS tutorialını, Türkçe kaynak için [Fatih Hayrioğlu](https://fatihhayrioglu.com/)'nun web sitesini kullanabilirsiniz.

- Kendini tekrar eden yapılar kullanmamaya özen gösteriniz. Ya da kendini tekrar eden yapılarda kullandığımız özelliği kullanın. (İpucu: [Inline(Etikete Özel), Internal(Aynı Dosyada) ve External(CSS Dosyasında) CSS Kullanımı](https://www.youtube.com/watch?v=GiTOThmpHbk&list=PLGrTHqyRDvx501K3-IMgS1fz-KfEB37gM&index=6))

- Sayfalarınızda kullandığınız fontlar için daha önce de videolarda bahsettiğimiz [Google Fonts](https://fonts.google.com/)'u kullanabilirsiniz.

- Ana sayfada bulunan listelerin noktalarını ortalamak için ``` list-style-position: inside ```'i kullanabilirsiniz.

![webpage](https://raw.githubusercontent.com/Kodluyoruz/taskforce/main/css/odev1/figures/webpage.gif)

Bu ödevde sizlerden istediğimiz hayal gücünüzü kullanarak öğrendiğiniz ve araştırarak bulduklarınızla birlikte güzel bir site oluşturmanız. Burada oluşturduğumuz sitenin tasarımı hoşunuza gitmese dahi burada önemli olan nokta CSS elemanlarını efektif bir şekilde kullanabiliyor muyuz onu görmek. Tasarımı ilerleyen ödevlerde daha güzelleştireceğiz.

Hepinize başarılar, kolay gelsin.

## Adım 3: Başlık

Projeler üzerinde çalışırken uygun plan ve programlar yapmalı, zamanı yönetmeli, iletişim kurmalı ve ortak çalışmalısın. Bir projede bağımsız olarak çalışıyor olsan bile elbet üretim sürecinde bir noktada birileriyle iletişime geçiyor olacaksındır, özellikle kullanıcı testi yaparken.

Şimdi bir birey ya da büyük bir takımın parçası olarak projeleri başarılı bir şekilde tamamlamak ve teslim etmek için biraz rehberlik alalım.

**Belgeleme ve takip etme**

Belgeleme proje yönetiminde büyük bir öneme sahiptir. Bir tasarım dokümanı, yaratmak istediğin deneyim için belirli ihtiyaçları kaydedebileceğin bir belge, doğru bilginin tek kaynağı gibidir. Tasarım dokümanı ayrıca üreticilerin ve proje yöneticilerinin tasarım ve geliştirmedeki ilerlemeyi takip edebilmelerini sağlar.

Proje yönetirken tasarım ve geliştirme süreçlerini yönlendirmek için sürekli olarak tasarım dokümanlarını bu şekillerde kullan:

- Projenin amacını, hedef kitlesini ve hedeflerini belirle.
- Bir plan hazırlayarak proje için gerekli adımları belirle.
- Planda, belirli teslim hedefleri ve teslim tarihleriyle bir zaman çizelgesi oluştur.
- Teslim hedeflerini ve teslim tarihlerini karşılamak için devamlı olarak dönüm noktalarını takip et.
- Takımlarla çalışırken; roller ata, kendin ve takım arkadaşların için öncelikli görevler belirle.
- Senin ve bütün takım arkadaşlarının sürece ayak uydurduğundan, rollerini ve sorumluluklarını yerine getirdiklerinden emin ol.

**Zaman yönetimi**

Verimli zaman yönetimi, projelerin zamanında teslimi ve tamamlanması için kritiktir. Proje yönetirken:
- Tasarım ve geliştirme sürecinin her aşaması için zaman hesapla.
- Her gün proje planını gözden geçir ve proje yöneticisi ya da üreticiye günlük özet durum raporları ver (çoğunlukla bu, günlük bilgilendirmeler “ayakta toplantılar” şeklinde olur).
- Beklenmedik gecikmeler için acil durum planlaması yap; ihtiyaç duyulduğunda proje planındaki görevleri ve teslim hedeflerini yeniden önceliklendir ve güncelle.
- Senin veya takımın için hangi proje planlama ve yönetme araçlarının uygun olduğunu belirle; seçtikten sonra onları düzenli olarak kullan.

**İletişim**

Açık ve net bir iletişim olmadan ortak çalışmak; en iyi ihtimalle zorlayıcı, en kötü ihtimalle ise imkansızdır. İletişim herhangi bir seviyede başka kişilerle çalışmada en önemli becerilerden biridir ve verimli proje yönetimi için hayati bir öneme sahiptir

Projedeki diğer kişilerle iletişim kurarken:

- Takımın bir üyesi ya da yardımcı dış ortak çalışanlar oldukları fark etmeksizin ilerleyiş ve başkalarının çalışmasını etkileyecek meseleler hakkında açık ol.
- Başkalarının ve kendi zamanına saygılı ol.
- Çalışmaları eleştirirken yapıcı ve diğerlerinin hislerine karşı duyarlı ol. Geri bildiriminin faydalı, açık ve saygılı olmasına odaklan.
- Sana geri bildirimde bulunan kişiyi aktif olarak dinleyip anlamaya çalışarak geri bildirimlere açık ol. Geri bildirimlerinin nasıl ele alınabileceğini onlara dürüstçe göster.

**Saygı ve profesyonellik**

Bir projeyi kişisel gelişim ya da eğlencesine tamamlıyor olsan bile başkalarıyla çalışırken onlara saygı duymak ve işinde profesyonel bir tutum sergilemek önemlidir.

Bir projede başkalarıyla ortak çalışırken:
- Dakik ol.
- Ortak çalışanlara, meslektaşlara ve müşterilere hemen yanıt ver.
- Diğerlerinin fikirlerini ve katkılarını dikkate al.
- Aktif olarak ortak çalışmalarda bulun.

## Adım 4: Tasarım dokümanları ve proje planları

Projenin başında, üretim öncesi aşamasında ne yapacağını belirlemek ve araştırmana yardımcı olmak için tasarım dokümanları oluşturulur. Bu dokümanlara şunlar örnek verilebilir:

- Oyun (veya Deneyim) Tasarımı Dokümanları (GDDler)
- Hedef kullanıcı kişilikleri
- Proje tüzükleri
- Teknik açıklamalar
- 
**Tasarım dokümanları**

Tasarım dokümanları projen için tasarım planlarını barındırır. İçinde şunlar vardır:

- Yüksek seviyeli genel görüşler, örneğin Oyun (veya Deneyim) Tasarımı Dokümanındaki projenin genel vizyonu gibi
- Projedeki belirli üretim hatları için ihtiyaçlar ve standartlar
- Belirli özellikler için detaylı tasarım açıklamaları

Yüksek seviyeli tasarım dokümanında şunları belirtmelisin:

- Projenin hedefi ve amacı
- Hedeflenen kullanıcı kitlesi
- Projenin önemli özellikleri
- Projenin en son teslim edilecek hali

Bir tasarım dokümanı; ürün için hedeflenen görüntüyü ve hissi anlatmak için diyagramlar, akış grafikleri, eskizler, benzer ürünlerden ilham verici resimler ve referans resimleri bulundurur.
Eğer halihazırda bir tasarım dokümanın yoksa materyaller bölümünden tasarım dokümanı şablonunun PDF halini indirebilir ya da bir Google dokümanı kopyası oluşturabilirsin.

![figures](https://raw.githubusercontent.com/Kodluyoruz/taskforce/main/unity-junior-programmer/design-documents-project-plans/figures/CWC_A.3_image2.png)

**Alt metin**: Bir tasarım dokümanı örneği

**Proje tüzükleri**

Tasarım dokümanı onaylandığında ve proje üretime hazır olduğunda, bir proje tüzüğü faydalı olabilir, özellikle de bir takımla çalışıyorsan. Proje tüzüğü; projenin hedefleri, nasıl gerçekleştirileceği ve paydaşların kimler olduğunu içeren, bütün projeyi açıklayan resmi bir belgedir. Bu belge hem üretim öncesi hem de üretim aşamalarında kullanılır.

Materyaller bölümünden bir proje tüzüğü örneğinin PDF halini indirebilir ya da bir Google dokümanı kopyası oluşturabilirsin.
Proje tüzükleri genelde şunları içerirler:

- Projenin sebepleri
- Projenin hedefleri ve sınırları
- Ana paydaşların kimler olduğu
- Belirlenmiş riskler
- Projenin faydaları
- Bütçeye genel bakış

![figures](https://raw.githubusercontent.com/Kodluyoruz/taskforce/main/unity-junior-programmer/design-documents-project-plans/figures/CWC_A.3_image3.png)

**Alt metin**: Bir tasarım dokümanı örneği

**Ekstra belgeler**

Projene bağlı olarak üretim öncesi aşamasında, üretim için araştırma ve planlama yapmana yardımcı olması için ekstra destekleyici belgelere ihtiyacın olabilir. Üretim öncesinde ve üretimde ihtiyaç duydukça bu belgelere tekrar tekrar başvurabilirsin.

Bu belgelere şunlar örnek verilebilir:

- **Teknik belgeler**: Projenin teknik kısımlarının mimarisini ve işleyişini açıklayan belgelerdir.
- **Toplantı notları**: Eğer bir takımla çalışıyorsan bütün takımın ne yaptığını, bağımlılıkları, ilerleyişi ve engelleri kaydetmek için toplantı notları almak faydalıdır.
- **Tasarı ya da satış dokümanı**: Eğer şirketinden onay alman gerekiyorsa ya da yatırımcılardan projeni desteklemelerini istiyorsan, resmi bir tasarı ya da satış dokümanı önerilir.

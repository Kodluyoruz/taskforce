## Adım 8: Projeni piyasaya sürmek

Projen test edildiğinde, düzeltildiğinde ve onaylandığında; artık yayınlamaya hazırsın. Proje planında ürününü nerede ve ne zaman yayınlayacağın ele alınmalı. İdeal olarak teslim tarihine sadık kalmış ve başta belirlediğin tarihte projeni yayınlıyorsundur.

Üretim öncesinde belirlediğin tarihe tam olarak yetişemesen de, düzenli bir proje planını takip ederek ve süreç boyunca ayarlamalar yaparak çıkış tarihine uygun yakınlıkta bir tarihe ulaşabilirsin.

## Adım 9: Operasyon faaliyetleri ve geçmişe dönük değerlendirmeler

**Operasyon faaliyetleri**

Üretim sürecinin son aşaması, operasyonlar, genellikle bir ürün piyasaya sürüldükten sonra çalışmaya devam etmesini sağlamak için yapılan işlerdir. Operasyon faaliyetleri genelde çıkış tarihinden önce başlamasa da üretim öncesinde belirlenip planlanmalılardır. Devam eden satışlar, ürünün parasallaştırılması, güncellemeler ve sürekli bakımlar gibi faaliyetlerdir.

**Projenin geçmişe dönük değerlendirmeleri**

Son olarak proje çıkartıldıktan sonra geçmişe dönük bir değerlendirme planlanmalıdır, böylece sen (ve varsa takımın) tasarım ve geliştirme sürecini gözden geçirebilirsin. Geçmişe dönük değerlendirmeler; iyi giden kısımları, iyi gitmeyen kısımları ve gelecekteki projeleri geliştirmek için yollar belirlemende sana yardımcı olur.
Geçmişe dönük bir değerlendirmeyi yönetmen için basit bir yaklaşım, üç sütunlu bir tablo oluşturup şunlara göre yapman gerektiğini düşündüğün şeyleri belirlemek olabilir:
- Yapmaya başla
- Yapmayı bırak
- Yapmaya devam et

Biraz farklı ve kendi projene en uygun şeyi bulmak istiyorsan; geçmişe dönük değerlendirmeleri organize etmek ve kolaylaştırmak için bir sürü araç ve çatı mevcut.

## Adım 10: Özet

Bu eğitimde proje yönetiminin temellerini keşfettin. Bunlar; küçük ya da büyük, gerçek zamanlı deneyim yaratımı için olan ya da herhangi başka bir tür, üstünde çalıştığın bütün projelere uygulanabilirler!

Bir sonraki projene başladığında planı takip etmene ve zamanında teslim yapmana yardımcı olacak bu önerileri kullan. Neden bir sonraki portfolyo projen için bazı belgeler ve basit bir proje planı hazırlamıyorsun?

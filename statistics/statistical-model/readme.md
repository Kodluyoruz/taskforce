# İstatistik Modeli

Link: https://youtu.be/yQhTtdq_y9M

## İstatistiksel Model

İstatistiksel model, veriler arasındaki bir ilişki ya da bir matematiksel eşitliktir. Veriye ve ölçümlere dayanarak bir model oluşturulabilir. Örneğin, boyu fazla olan insanların ağırlıklarının da fazla olduğu gözlemleniyorsa, insanların boy ve ağırlıkları arasındaki ilişki hakkında bir model oluşturabiliriz. Burada modelimiz, "insanların boyu ve ağırlıkları arasında pozitif bir ilişki vardır." olabilir. Bu ilişkiyi bir matematiksel ifade şeklinde de belirtebiliriz. Örneğin, a ve b adında 2 katsayı kullanarak "ağırlık = a x boy + b" şeklinde bir eşitlik oluşturabilir ve bunun için en ideal a ve b değerlerini bulabiliriz. Burada ise modelimiz direkt bu eşitlik olur. <br>

Bir model oluşturduktan sonra o modeli tahminlerde bulunmak için kullanabiliriz. Örneğin, boy ve ağırlık ilişkisi modelini kullanarak benden daha uzun bir insanın genelde benden daha kilolu olduğunu ileri sürebilirim. Ya da boy ve ağırlık ile ilgili bir matematiksel eşitlik olan modeli kullanarak boyu bilinen bir insanın kilosunu tahmin edebilirim.

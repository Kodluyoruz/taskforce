# Histogram

Link: https://youtu.be/qBigTkBLU6g

## Histogram

Histogram, bir veri kümesinin frekans dağılımını gösteren grafiktir. Yani bir veri kümesinde belirli aralıklarda kaçar tane verinin bulunduğunu görmemizi sağlar. Aşağıda bir histogram grafiği gösterilmiştir:

![Şekil 4-11](https://raw.githubusercontent.com/yigitatesh/taskforce/main/statistics/histogram/figures/figure_4_11.png)

Bu grafikte x ekseninde öğrencilerin final sınavı notları, y ekseninde ise notları belirli aralıklarda olan öğrencilerin sayısı vardır. Örneğin, notu 70 ve 80 arasında olan 8 tane öğrenci vardır. Bu grafiğe bakarak sınıftaki not dağılımını görebiliriz. <br>

Gördüğümüz gibi final sınavı notları belirli aralıklara ayrılmış. Bu aralıklara **bin** adı verilir. Yukarıdaki histogram grafiğinde her bin'in genişliği 10'dur. Bu yöntem, belirli aralıktaki sayıları aynı gruba koyarak grafiği sadeleştirir ve dağılımın net bir şekilde ortaya çıkmasını sağlar. <br>

Peki her grafikteki bin genişliğini değiştirirsek ne olur? Aşağıdaki grafikte bin genişliği 10 yerine 5 olarak alınmıştır:



Gördüğümüz gibi dağılımın yapısı biraz değişti. Örneğin, önceki grafikte en çok öğrenci 80 ile 90 notları arasında iken bu grafikte 70 ile 75 arasında! Peki en ideal bin genişliğini belirlemek için bir formül var mı? Bazı formüller bulunsa da kesin bir formül yok. Yani bir verinin histogram grafiğine bakarken farklı bin genişlikleri kullanmanızda yarar var.

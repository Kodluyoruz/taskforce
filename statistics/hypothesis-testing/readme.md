# Hipotez Testi ve Null Hipotez

Link: https://youtu.be/0oc49DyA3hU

## Hipotez Nedir?

Hipotez, bir araştırmadan önce yapılan tahmin, ileri sürülen iddiadır. Örneğin, bir madeni para atıldığında %50 ihtimalle tura ve %50 ihtimalle yazı gelip gelmediğini araştırmak istiyorsak hipotezimiz "madeni para atıldığında %50 ihtimalle tura ve %50 ihtimalle yazı gelir." olabilir. Ve bu hipotezin tersi, yani "madeni para atıldığında %50 ihtimalle tura ve %50 ihtimalle yazı gelmez." ifadesi de bir hipotezdir. <br>

## Hipotez Testi

Hipotez testi ise yapılan tahminin yani hipotezin doğru olup olmadığının test edilmesidir. Bir hipotez testinde iki tane birbirine zıt olan hipotez bulunur. Bu hipotezlerden biri reddedilirse diğeri doğru kabul edilir.

## Sıfır Hipotezi ve Alternatif Hipotez

**Sıfır hipotezi (null hipotez)**, test edilen iki grubun arasındaki farkın önemli olmadığını savunur. Örneğin, A sınıfı ve B sınıfı adında iki sınıf olduğunu düşünelim. Bu sınıflardaki öğrencilerin not ortalamalarının farklı olup olmadığını test etmek isteyelim. Bu durumda sıfır hipotezi "A sınıfının ve B sınıfının not ortalamalarının arasında bir fark yoktur." olur. **Alternatif hipotez** ise sıfır hipotezinin tersidir. Yani bu durumda alternatif hipotez, "A sınıfının ve B sınıfının not ortalamalarının arasında fark vardır." olur. <br>

A sınıfının ortalaması 60, B sınıfının ortalaması 80 ise arada fark olduğu açıktır. Bu yüzden sıfır hipotezi reddedilir ve alternatif hipotez kabul edilir. Ancak A sınıfının ortalaması 77, B sınıfının ortalaması 78 ise arada pek fark yoktur ve bu fark şansa bağlı olarak kabul edilir. Bu sıfır hipotezi reddedilemez ve kabul edilir. 

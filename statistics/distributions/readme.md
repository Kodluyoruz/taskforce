# İstatistiksel Dağılımlar

Link: https://youtu.be/oI3hZJqXJuc

## İstatistiksel Dağılımlar

İstatistiksel dağılım, bir verideki ölçülerin nasıl dağıldığını gösterir. Önceki konumuzda gördüğümüz **histogram** da bir istatistiksel dağılım gösterme yöntemidir ve belirli aralıktaki ölçülerin veri üzerinde sayıca dağılımını gösterir. İstatistiksel dağılımların çeşitleri vardır. Burada birkaç dağılım türünü göreceğiz.<br>

## Normal Dağılım 

![Normal Dağılım](https://raw.githubusercontent.com/yigitatesh/taskforce/main/statistics/distributions/figures/normal_distribution.png)

Normal Dağılım, en çok karşılaşılan dağılım türüdür. Merkezinden yanlara simetrik bir şekilde yayılan bir dağılım türüdür. Yukarıdaki şekilde gösterildiği gibi merkezinde en yüksek değeri alır ve yanlara doğru azalır. Yukarıdaki grafikte öğrencilerin boylarının dağılımı gösterilmiştir. Bu tarz dağılımlar genelde normal dağılım şeklinde görülür.

## Tekdüze (Uniform) Dağılım

![Tekdüze Dağılım](https://raw.githubusercontent.com/yigitatesh/taskforce/main/statistics/distributions/figures/uniform_distribution.png)

Her aralığa yaklaşık aynı sayıda verinin düştüğü dağılıma tekdüze dağılım denir. Yukarıdaki grafikte satranç oyununda alınan skorların dağılımı gösterilmiştir. Bu grafikte, her aralığa düşen skor sayısı tam olarak eşit olmasa da birbirlerine yakınlar. Gördüğümüz gibi bu grafikte normal dağılımdaki gibi bir merkez belirleyemiyoruz çünkü aralıklara düşen sayılar birbirine çok yakın.

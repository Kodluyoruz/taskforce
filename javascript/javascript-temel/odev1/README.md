# Ödev 1

## Javascript Saat ve Karşılama

Eveet geldik Javascript'in ilk ödevine, öyle heyecanlıyız ki çocuklar gibi şen ve neşeli, gözlerimizi dört açtık içimizde kelebekler ben annemi çok seviyorum yaşasın 23 Nisan! Neyse bu kadar pıtırcıklık yeter, hadi işe koyulalım. Sizlerden aşağıda gösterdiğimiz gibi bir ekran yapmanızı istiyoruz. Projeyi canlı olarak incelemek için [buraya](http://cengizcmataraci.me/javascriptclock/), proje dosyalarına erişmek için [buraya](https://github.com/Kodluyoruz/taskforce/tree/javascript/javascript/javascript-temel/odev1/javascriptclock) tıklayınız.

![clock](https://raw.githubusercontent.com/Kodluyoruz/taskforce/main/javascript/javascript-temel/odev1/figures/clock.gif)

Basitçe sizden girişte isminizi isteyip sonra bu ismi karşılama ekranına yerleştirerek o anki saati ve günü gösteren bir ekran. Yapması oldukça kolay ve zevkli!

- Yazacağınız Javascript dosyasında **Date** methodunu kullanacaksınız. Detaylı bilgi için [tıklayınız](https://developer.mozilla.org/en-US/docs/Web/JavaScript/Reference/Global_Objects/Date).

- Gün olarak aldığınız değeri ```string``` olarak göstermeniz gerekmektedir. (**İpucu**: 1 = Pazartesi)

- Eğer saat, dakika ya da saniye 10'dan küçükse başına 0'ı koymalısınız.

- Her 1 saniyede bir yenilenmelidir.

- Kullanıcıdan alınan ad direkt olarak ekrana yazılmalıdır.

Burada bizim verdiğimiz ile sınırlı kalmak zorunda değilsiniz, hatta hayalgücünüzü çalıştırarak yeni şeyler üretirseniz daha mutlu oluruz!

Hepinize başarılar ve kolay gelsin.

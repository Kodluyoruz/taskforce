# Birincil Anahtar (Primary Key) ve Yabancı Anahtar (Foreign Key)

## Birincil Anahtar:

Primary Key alanı tablodaki her bir satırın tekil olmasını sağlar. Her bir satıra eşsiz bir değer verir. Böylece, kayıtlara ait tekil bir sütun oluşur. Primary Key tablo üzerinde bir sütuna uygulanır. Bu özel sütundaki bir değer bir daha kesinlikle tekrar edemez. 

Tekrar aynı değerden üretilmeye çalışılırsa hata verir. Örneğin kişinin TC numarası tekil bir alandır ve Primary Key olabilir. Eğer varlığın böyle karakteristik bir tekil niteliği yoksa, Primary Key sütununun otomatik artan olması sağlanarak tekil yapılabilir. Bir tablonun birden fazla Primary Key sütunu olabilir. Bu birden fazla Primary Key sütunu bir araya gelip tekil bir değer oluşturabilir.

## Yabancı Anahtar

Foreign Key olarak isimlendirilirler. Bu anahtar sütunlar ile başka tablolarla ilişki kurulabilir. İlişki kuracağı tablodaki Primary Key sütunundaki değeri referans olarak kendi tablosunda bir sütunda tutar ve bu ikisi arasında bir ilişki kurar. Böylece tablolar birbiriyle ilişkilendirilmiş olur.

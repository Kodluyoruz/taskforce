# Java Nedir ?

## Java Tarihçesi 

1991 yılında **Sun Microsystems** şirketi mühendislerinden James Gosling ve 12 arkadaşı Green Project(Yeşil Proje) isimli bir proje geliştirmeye başladılar. Gömülü Sistemler üzerine çalışan **James Gosling** ve ekibi başlangıçta **C** ve **C++** dillerini kullansalar da bu dillerin geliştirdikleri projeye uygun bir dil olmadığını ve geliştirdikleri proje için yetersiz olduğunu görüp yeni bir arayış içine girdiler ve bu sırada “**Oak**” şimdiki adıyla **Java** dili doğmuş oldu.

Java, doğrudan C++ ile bağlantılıdır. C++ ise C’nin devamıdır. Java, karakteristik özelliklerinin birçoğunu bu iki dilden almıştır. C’nin sözdizimi (syntax), C++’ın ise nesne yönelimli programlama (object oriented programming- OOP) kavramları Java’ya miras kalmıştır. Bunun yanı sıra, Java, bu dillerdeki karmaşıklığı ortadan kaldırmış, eksik özelliklerini ise tamamlamıştır.

## Java'nın Avantajları Nelerdir ?

### Basit Olması

Java’nın yazımı kolaydır. daha okunaklı bir yapısı vardır ve dikkat çekicidir. Java geleceğe dönük olarak oluşturulacak yapılarla kullanımı kolaylaştırılır, sadeleştirilir ve öğrenmesi kolaydır.

### Tarafsız Mimariye Sahip

Java özel makinelere ya da işletim sistemi mimarilerine bağlı değildir. Java donanımdan bağımsızdır. Java'yı platform bağımsız kılan özelliği yazılan kaynak kodlar derlendikten sonra ara bir dil olan byte code'a çevrilmesidir. Ara dile çevrilen bu kod parçaları Java Virtual Machine vasıtasıyla yorumlanır ve çalıştırılır. Buradaki tek sorun hız sorunudur. Çünkü işletim sistemiyle birlikte Virtual Machine’de bilgisayarın kaynaklarını kullandığı için daha yavaş çalışmaktadır.

### Nesne Yönelimli Olması

Java da C++ gibi nesne yönelimlinin özelliklerinden faydalanır. Sınıflar oluşturularak daha az kod yazıp daha fazla iş yaparak kod tekrarı önlenmiş olur. Böylece geliştirme sürecinin verimliliği artar.

### Zengin Kütüphane Desteği

**Java** çok zengin ve geniş bir kütüphaneye sahiptir ve ücretsiz olarak erişim sağlayıp temin edilebilir. Bu sayede bir çok platformda uygulama geliştirme imkanı sağlar.

### Multi-**Thread**  & Dinamik

'Multi-Thread' bir programda bir çok işlemin aynı zamanda gerçekleşmesi özelliğidir. Eş zamanlı işlemleri programlayabilmenize imkan tanır..Java bu tür program geliştirmeye destekler.

## Neden Java Kullanmalıyız ? 

- Bilgisayarlarının %97'sinde Java Bulunuyor.
- Dünya’da 9 Milyon Java Geliştiricisi Var
- 3 Milyar Cep Telefonunda Java Bulunuyor
- 125 milyon TV cihazı Java kullanıyor
- Dizüstü bilgisayarlardan veri depolama merkezlerine, oyun konsollarından bilimsel süper bilgisayarlara, cep telefonlarından Internet'e kadar Java her yerde!

## Java ile Uygulama Geliştirme Yapabileceğiniz Alanlar

Teknoloji ve onları geliştirmek için kullanılan diller sürekli bir evrim geçirmekte. Java dili, çok sayıda uygulamaya sahip popüler programlama dillerinden biridir. Java ile ne tür uygulanalar yapılabilir ?

- Mobil Uygulamalar : Java, mobil uygulama geliştirme için çok kullanılan bir programlama dilidir. Android Studio ve Kotlin gibi yazılımlarla uyumludur. Çünkü Android İşletim Sistemi Java ile yazılmıştır. Android'in sınıf dosyalarını yürütmek için DVK (Dalvik Virtual Machine) kullanırken Java Virtual Machine (JVM) üzerinde çalışmaktadır. Java ve OOP ilkeleri ile Android ile daha iyi güvenlik ve basitlik sağlar.
- Masaüstü Uygulamalar : Masaüstü uygulamaları Java ile kolaylıkla geliştirilebilir. Java ayrıca AWT, Swing ve JavaFX gibi eklentileri ile arayüz geliştirme desteği ve kolaylığı sağlar. 
- Web Tabanlı Uygulamalar : Java, web uygulamaları geliştirmek için de kullanılır. Servlets, Struts veya JSP eklentileri ile web uygulamaları için geniş destek sağlar. Bu teknolojiler sayesinde ihtiyacınız olan her türlü web uygulamasını geliştirebilirsiniz.
- Kurumsal Uygulamalar : Java en çok talep gören programlama dillerden biridir. Büyük ve küçük işletmeler, bu dilde yazılmış uygulamalarla desteklenmektedir. Bu, yenilikçi bir ticari yazılım türü fikriniz varsa, Java muhtemelen sizin için en iyi dildir demektir. Havayollarının, devlet kurumlarının her gün kullandığı özel işletme yazılımlarının çoğu için de geçerlidir.
- Bilimsel Uygulamalar : Bilimsel hesaplamalar ve matematiksel işlemler yaptırmak için Java çok kullanılan bir dildir. MATLAB gibi en popüler uygulamalardan bazıları, GUI (Arayüz) ve çekirdek yapılarında Java kullanır.
- Oyun Programlama :  Java, bağımsız oyun geliştirme şirketleri tarafından ve mobil oyunlar oluşturmak için yaygın olarak kullanılmaktadır. Java, 3 boyutlu oyunların tasarımı söz konusu olduğunda benzersiz bir yeteneğe sahip olan açık kaynaklı 3D Motor olan jMonkeyEngine'in desteğine sahiptir.  Dünyanın en iyi mobil oyunlarının çoğu Java'da geliştirilmiştir. Minecraft, Mission Impossible III ve Asphalt 6 vb.
- Gömülü sistem uygulamaları geliştirebilirsiniz. (Java2ME Embedded altyapısı ile) Java, gömülü sistem tasarımcıları için bir dizi avantaja sahiptir. Java, dil olarak, C ++ tehlikeleri olmadan nesne yönelimli programlamaya izin verir. Örneğin, Java sınıf kalıtımına izin verir, ancak birden çok ebeveynden gelmez, bu nedenle kafa karışıklığı fırsatı yoktur. Ayrıca Java, teknoloji geliştiricilerinin değişen pazar koşullarına hızla yanıt vermesini mümkün kılar. Uygun şekilde uygulanırsa, gömülü bir uygulamanın Java bölümleri uygulamanın geri kalanından izole edilebilir, böylece görev açısından kritik bölümleri Java bölümlerinin yol açtığı bozulmaya karşı korur.
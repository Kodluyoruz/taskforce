# Real-Time(Gerçek Zamanlı) Nedir?

Bu eğitimde "gerçek zamanlı"nın ne anlama geldiğini ve yaratıcı gelişimin geleceği için neden önemli olduğunu öğreneceksiniz.

**Aşama 1: Genel bakış**
“Gerçek zaman” terimi kreatif endüstrilerde sıklıkla kullanılır ancak nadiren açıkça açıklanmıştır. Gerçek zamanlı bir ortamda çalışma imkanı farklı endüstrilerden üreticileri Unity’ye çeken büyük bir etkendir — ama gerçek zaman nedir ve üreticiler için neden bu kadar değerlidir? Bu eğitimde gerçek zamanı tanımlayıp çözdüğü problemleri öğreneceğiz.

**Aşama 2: Adım 2: “Gerçek zaman” nedir?**

Gerçek zaman terimi, bir görüntünün ekranda ne kadar hızlı renderlandığını (ya da görüntülendiğini) ifade eder. Gerçek zamanlı yazılımın amacı görüntüleri hızlıca renderlamaktır, böylece birileri özgürce, fark edilebilir bir gecikme olmadan projeyle etkileşime girebilir. Bir proje ya da uygulama gerçek zamanlı olduğu zaman, kullanıcı asla bir dizi sürekli güncellenen görüntüyü izlediği gerçeğini düşünmez — bunun yerine içeriğe odaklanır. Unity gibi araç gruplarında, etkileşim hem üreticiler projelerini geliştirirken hem de son kullanıcılar onu kullanırken gerçekleşir.

Geçmişte bilgisayarlar görsel olarak kompleks sahneleri fizik kurallarına uygun ışık ve efektlerle hızlıca renderlayacak kadar güçlü değildi. Hatta, tek bir sabit görüntünün renderlanması dakikalar, saatler ve bazen günler alabiliyordu. İstedikleri görünüşü elde edebilmek amacıyla üreticiler ne yaptıklarını görmek için uzun bir süre beklemek zorundaydı. Herhangi bir hata ya da düzenleme üretim zamanını çok fazla erteliyordu. Tekrarlamalar çok maliyetliydi ve deneme yapmanın neredeyse adı bile geçmiyordu. Son ürünü iyileştirebilecek yeni fikirler çoğunlukla teslim tarihine yetişme uğruna görmezden geliniyordu.

Film gibi son ürününde sadece bir dizi değiştirilemeyen görüntüler bulunan, interaktif olmayan medyalar için kullanılan renderlama türüne çevrim dışı renderlama denir. Çevrim dışı renderlama kullanıcıların ne görüp yaptığını kontrol etmeyi bekledikleri video oyunları gibi interaktif medyalar için kullanılamaz. Gerçek zamanlı renderlama teknolojisi, interaktiflikteki talebi karşılamak için video oyunlarından doğdu. İlk gerçek zamanlı renderlayıcılar görüntü kalitesinden, animasyon detayından ve özel efektlerden ödün verebiliyorlardı. Bilgisayar işlemcileri geliştikçe, gerçek zamanlı renderlamanın da kalitesi artarak günümüz oyunlarında gerçek zamanlı fotorealist görüntüler elde etmemizi sağladı.

**Aşama 3: Günümüzde gerçek zamanlı araçlar nasıl kullanılıyor?**

Günümüzde, Unity gerçek dünyaya yaklaşmanın ötesine gitti ve artık editörde fizik kurallarına uyan materyaller ve ışıklar renderlayabiliyor; ayrıca fizik kurallarını doğru olarak canlandırabiliyor. Bugünlerde, eğer bir proje gerçek dünyanın görsel tutarlılığından ve etkileşiminden sapıyorsa, bu çoğunlukla bir yetersizlikten çok bir tasarım tercihidir.

Çevrim dışı kalite ve gerçek zamanlı renderlama arasındaki mesafe hızla azalıyor. Henüz aynı kalitede değiller ama olacaklar — çoğu kişinin beklediğinden çok daha yakın bir zamanda.

Unity’nin kullanıma hazır özellikleriyle oluşturulmuş bir kısa film olan The Heretic’ten bir tanıtım fotoğrafı. Kısa filmin tamamını [buradan](https://www.youtube.com/watch?v=iQZobAhgayA&t=1s) izleyebilirsin.

![figures](https://raw.githubusercontent.com/Kodluyoruz/taskforce/main/unity-essentials/what-real-time/figures/TheHeretic.png)
Arka plandaki açık kapıdan parlak ışıklar saçılırken, karanlık bir odada duran the Heretic kısa filminin başkahramanının bir yakın çekimi.

Bir proje özellikle sadece çevrim dışı renderlamayla elde edilebilecek bir kalite düzeyi gerektirmediği sürece, gerçek zamanlıya geçmenin avantajları kayda değerdir. Renderlamaları bekleme ihtiyacının ortadan kalkması üreticilerin çalışabileceği tarzları değiştirdi — hatta projelerini çevrim dışı renderlamadan gerçek zamanlıya geçiren üreticiler prodüksiyon süreçlerinden haftalar ya da aylar çıkardılar ve kendilerine yeni fikirler denemek veya tasarlanmış olanları cilalamak için daha fazla zaman kazandılar. Unity gibi gerçek zamanlı araçlarla, üreticiler bütün zamanlarını üretmeye harcayabilirler.

**Aşama 4: Sonraki adımlar**
Gerçek zamanlı geliştirme hem üreticiye hem de son kullanıcıya yarar sağlar. Unity ile üreticiler hem pasif hem de interaktif medya için fazlaca gerçekçi ve fiziksel olarak tutarlı sahneler oluşturabilirler. Bir sonraki eğitimde, Unity’nin ne yaptığı ve nasıl bu hale geldiği hakkında daha fazla öğreneceksin.






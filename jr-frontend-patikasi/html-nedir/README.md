# HTML Nedir?

HTML yani Hiper Metin İşaretleme Dili, web sayfalarında gördüğümüz iskelet yapısını oluşturmak için kullanılan metin işaretleme dilidir. Bir programlama dili olarak tanımlanmayan HTML' e metin işaretleme dili denilmesinin sebebi, HTML kodlarıyla çalışan bir program yazamadığımızdan kaynaklıdır.

**HTML ne yapar:**

- Web sayfasında gördüğümüz görseller, yazılar ve videoların konumlandırılmasını sağlamaktadır. 
- Konumlandırılan web sayfalarının web tarayıcılar tarafından doğru bir şekilde görüntülenmesini gerekli kuralları belirler.

HTML aslında bilgisayarda sürekli olarak kullandığımız web sitelerinin oluşmasında kullanılan bir dildir. Yazılan kodlar web tarayıcıları (browser) tarafından web sayfalarına dönüştürülmektedir. Tabi ki bu web sayfalarının sadece HTML kodlarıyla oluşmuyor. HTML kodlarının yanında CSS ve Javascript dilleri de kullanılmakta. Ancak bu dillere şu an bakmanıza gerek yok. Öncelikle HTML dilinin mantığını, tarihini ve web tarayıcıları hakkındaki bilgilerle başlayalım. 

## HTML Tarihi
HTML, 1980'li yılların başlarında bir ihtiyaç neticesinde oluşturulmaya başlanmıştır. CERN' de çalışan Tim Berners-Lee, CERN araştırmacılarının bilgilerini ve dokümanlarını birbiriyle paylaşmak için bir sistem oluşturmuş ve bu sisteme ENQUIRE ismini vermiştir. Bu sürecin devamında Tim Berners-Lee, 1989 yılında internet tabanlı sistemin temellerini atmaya başlamıştır. Bu temellerin atılmasından 1 yıl sonra yani 1990 yılında HTML dili geliştirilmiştir. HTML dili ile birlikte hepimizin bildiği www (World Wide Web) sistemi de kurulmuştur. Artık hayatımızın bir parçası olan web dünyasının temeli HTML, günümüzün vazgeçilmez teknolojileri arasında yerini almıştır. [1](https://tr.wikipedia.org/wiki/HTML)

## Web Tarayıcısı 
"HTML Nedir?" sorusunun cevabını iyi bir şekilde anlamak için web tarayıcıları hakkında kısa da olsa bilgi sahibi olmak gereklidir. Aslında hepimizin sürekli halde kullandığı web tarayıcıları basit anlamıyla; www (World Wide Web) sisteminde bulunan bilgileri görüntülemeye yarayan teknolojiler olduğunu söyleyebiliriz. Bir web tarayıcısı internet dünyasındaki istediğiniz bir noktaya gitmenizi sağlayarak metin, resim ve videolar görmenize imkan verir. [2](https://tr.wikipedia.org/wiki/Web_taray%C4%B1c%C4%B1s%C4%B1)

## İlk Web Sayfamızı Oluşturalım

```html
<html>
  <head>
    <title>Kodluyoruz</title>
  </head>
  <body>
    <h1>Kodluyoruz "HTML Nedir?" Yazımıza Hoş Geldiniz</h1>
    <p>İlk Web Sayfamız</p>
  </body>
</html>
```

Yukarıdaki kodu çalıştırdığımız zaman aşağıdaki gibi bir çıktı görmüş olacağız. Aşağıda Google web tarayıcısını kullandık. Ancak sizin web tarayıcınız farklı bir tarayıcı olabilir. Burada elde ettiğimiz çıktı tarayıcıdan tarayıcıya değişen bir durum değildir. 

![İlk Web Sayfamız](https://raw.githubusercontent.com/Kodluyoruz/taskforce/main/html/html-nedir/figures/%C4%B0lk-Web-Sayfam%C4%B1z.png)

**Hemen aşağıda codepen ile deneyimleyebilirsin!**


## Kaynaklar
- https://tr.wikipedia.org/wiki/HTML
- https://tr.wikipedia.org/wiki/Web_taray%C4%B1c%C4%B1s%C4%B1

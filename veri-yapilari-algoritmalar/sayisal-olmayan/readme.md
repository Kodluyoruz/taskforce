# Konu Metni

## Sayısal Olmayan Bilgilerin İfadesi

Sayısal olmayan bilgileri, bir yazı gibi, biz insanlar harfleri kullanarak belirtiriz. Ancak bilgisayarlar, her bilgi gibi yazı bilgisini de 0 ve 1 rakamlarını kullanarak ifade eder. Peki bu nasıl mümkün olabiliyor?

Bilgisayar, her harfi ya da karakteri farklı bir sayı olarak ifade eder. Örneğin; "1000001" sayısı aslında ondalık sistemde "65" sayısını ifade eder. Ancak, biz bu sayının bir yazı karakterini ifade ettiğini biliyorsak "1000001" sayısının "A" harfini ifade ettiğini söyleyebiliriz. Aynı şekilde ondalık sistemde "66" sayısına denk gelen "1000010" sayısı da "B" harfini ifade eder. 

Bir yazı ise bu karakterlerin art arda sıralanmasından oluşur. Örneğin; "BABA" kelimesini yazmak için "B" ve "A" anlamına gelen ikili sayılar sıralanmalıdır. "1000010 1000001 1000010 1000001" sayı dizisi bir yazı olarak "BABA" kelimesine denktir.   



# Sorular

1. ASCII karakter setini araştırınız. Karakterleri inceleyiniz ve bu setin kaç karakterden oluştuğunu yazınız.

   Cevap: ASCII karakter seti 128 karakterden oluşmaktadır. Genişletilmiş ASCII karakter seti ise 256 karakterden oluşur.

2. ASCII karakter kodları ile "patika" kelimesini yazınız.

   Cevap: 1110000 1100001 1110100 1101001 1101011 1100001

3. Dünyada çok sayıda yazı karakteri vardır ve bu karakterlerin hepsini ASCII karakter setine sığdırmak imkansızdır. Örneğin, bir Türkçe karakter olan "ş" harfi ASCII karakter setinde bulunmaz. Peki bu probleme nasıl bir çözüm bulunmuştur? Araştırınız.



# Ücretsiz Kaynak

* [Hackerrank problemi](https://www.hackerrank.com/contests/codejam2/challenges/super-easy-ascii) linkine tıklayarak sayfadaki problemi istediğiniz programlama dilini kullanarak çözebilirsiniz.
* [Karakter kodlamaları](https://python-istihza.yazbel.com/karakter_kodlama.html) linkinde karakter kodlamalarının detaylı anlatımına ulaşabilirsiniz.


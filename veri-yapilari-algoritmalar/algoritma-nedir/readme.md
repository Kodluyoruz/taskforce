# Konu Metni

## Algoritma Nedir

Algoritma, bir problemin çözümü için yapılması gereken işlemler bütünüdür.



Çok basit bir örnek olarak "**kahvaltı yapmak**" probleminin çözümü şöyledir:

1. Başla
2. Masayı ve yemekleri hazırla
3. Yemeğini ye
4. Masayı topla
5. Bitir

Örnekte görüldüğü gibi, bir algoritmada her adımda bir işlem yapılır ve bu işlemlerin sırası bellidir. Ayrıca, her algoritmanın bir başlangıcı ve bir bitişi vardır. 



### Akış Şeması

Bir algoritmayı görselleştirmek için kullanılan bloklar bütününe **akış şeması** denir.

Akış şemasında bloklar yapılacak işlemleri ve sorulacak soruları, oklar ise bir işlemden hangi işleme geçileceğini gösterir. Örnek bir akış şeması olarak "**bir lambanın çalışmaması**" probleminin çözüm algoritması aşağıda gösterilmiştir:

![](C:\CE\Career\Patika_dev\staj\veri_yapilari_algoritmalar\taskforce\veri-yapilari-algoritmalar\algoritma-nedir\figures\lamba_algoritma.jpg)

Görüldüğü gibi sorun çözülene kadar farklı işlemler yapılıyor ve sorun çözüldüğünde işlemler bitiriliyor.



# Sorular

1. Kullanıcıdan iki adet sayı isteyen, bu iki sayıyı toplayan ve toplamı gösteren programın algoritmasını yazınız.

   Cevap: 

   1. Başla
   2. A sayısını iste
   3. B sayısını iste
   4. A ve B sayısının toplamını C sayısına yaz
   5. C sayısını göster
   6. Bitir

2. Algoritma ismi nereden gelmektedir, araştırıp yazınız.

   Cevap: El Harezmi

3. Bir kağıda ya da Paint gibi bir program kullanarak aşağıda verilen "**bir kullanıcının sisteme girişi**" algoritmasını çiziniz.

    	1. Başla
    	2. Kullanıcı adını iste
    	3. Kullanıcı adı kayıtlı değil ise 2. adıma dön, kayıtlı ise 4. adıma geç
    	4. Şifreyi iste
    	5. Kullanıcının şifresi yanlış girildiyse 4. adıma dön, doğru girildiyse 6. adıma geç
    	6. Sisteme girişe izin ver
    	7. Bitir



# Ücretsiz Kaynak

Algoritma hakkında daha çok bilgi edinmek için https://tr.wikipedia.org/wiki/Algoritma sayfasına göz atabilirsiniz.


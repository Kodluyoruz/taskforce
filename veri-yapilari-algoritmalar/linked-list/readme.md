# Konu Metni

## Linked List

Linked list yani **bağlı liste**, ilk elemanı belli olan ve her elemanın, ondan sonraki elemanın yerini bildiği bir veri yapısıdır. Yani 1. eleman 2. elemanın, 2. eleman da 3. elemanın nerede olduğunu bilir. Böylece veri elemanları arasında bir bağ kurulmuş olup bir liste oluşturulabilir. Örneğin, okul sırasında kollarımızı öndeki kişinin omuzlarına koyardık. Herkes bir öndeki kişinin omuzlarına kollarını koyarsa bir linked list oluşmuş olur. Linked list'te sondaki elemanın bir yere işaret etmesi gerekmediği gibi en öndeki öğrencinin de kolunu uzatması gerekmez.

Linked list'in avantajlarından biri, array gibi hafızada bitişik bir şekilde tutulması gerekmemesidir. Her eleman farklı farklı yerlerde olabilir çünkü her eleman bir sonraki elemanın yerini bilir. 



# Sorular

1. Toplamda 3 elemanı olan bir linked list'in kaç elemanı bir sonraki elemanın yerini bilir?

   Cevap: 2 eleman çünkü sonuncu elemanın bir yeri bilmesi gerekmez.

2. Bir linked list'te 5. elemana direkt ulaşabilir miyiz?

   Cevap: Hayır. 5. elemana ulaşmak için 4. elemana, 4. elemana ulaşmak için 3. elemana ulaşmak gerekir. Yani 1. elemandan sırayla ilerleyerek 5. elemana 4 hamlede ulaşılabilir.

3. Linked list'in başka çeşitleri var mıdır? Araştırınız.



# Ücretsiz Kaynak

* [Hackerrank problemi](https://www.hackerrank.com/challenges/print-the-elements-of-a-linked-list/problem) linkine tıklayarak sayfadaki problemi istediğiniz programlama dilini kullanarak çözebilirsiniz.




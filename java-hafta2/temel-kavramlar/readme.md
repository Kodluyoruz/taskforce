# Temel Kavramlar

Programlama öğrenmeden önce, "Temel Kavramları" iyi öğrenmemiz gerekiyor. 

## Program Nedir ?

Sözlükte **program** kelimesi, belirli şartlara ve düzene göre yapılması öngörülen işlemlerin bütünü ve aynı zamanda izlence olarak tanımlanmıştır. Yazılımcılara göre **Program**, bilgisayara bir işlemi yaptırmak için yazılan komutlar dizisidir.

## Programlama Nedir ?

Programlama, “**bilgisayara çeşitli görevleri yerine getirmesi için talimat vermenin**” bir yoludur. Bu talimatlar, makinelerin nasıl çalışacağını veya çalıştıracağını söyleyebilir. **Programlama** bilgisayar ne yapması gerektiğini söyleyen, problemlere çözümler üreten ve bu çözümleri **algoritmalar** ile destekleyen bir öğretme işlemidir.

Günümüzde bir çok özelliğe sahip, işlem güçleri yüksek bilgisayarlar veya donanımlar mevcut. Hatta süper bilgisayar olarak adlandırılan milyon dolarlar harcanan donanımlar bile kullanılıyor. Ama bu bilgisayarlara ne yapacağını söylemediğiniz sürece, dünyanın en vasıfsız cihazlarından bir farkları olmayacaktır. Bilgisayarları hayatımızda bu kadar önemli hale getirmek için programlama tanımı devreye girmektedir.

## Algoritma Nedir ?

Algoritma belirli bir problemi çözmek veya belirli bir şartı sağlamak için tasarlanmış yoldur .Bilgisayar bilimlerinde ve Matematikte bir işi yapmak için oluşturulan, başlangıç ve bitiş noktası olan sonlu işlemler kümesidir. Bilgisayar bilimlerinin önemli bir parçası olup , programlamada kullanılır. Tüm programlama dillerinin temelleri algoritmaya dayanır.

Bir bilgisayarları harekete geçirmek için, bilgisayar programları yazmak gerekmektedir. Bir program yazmak için, bilgisayar adım adım, tam olarak ne yapmak istediğini söylemek gerekir. Bilgisayar daha sonra bu adımları izleyerek istediğimiz eylemi gerçekleştirir.

Bilgisayara ne yapacağınızı söylediğinizde, bunun nasıl yapılacağını da seçersiniz. İşte burada bilgisayar algoritmaları devreye giriyor. Algoritma işi yapmak için kullanılan temel tekniktir. Algoritma kavramını anlamanıza yardımcı olacak bir örnek izleyelim.

Başka şehirden bir arkadaşınız sizi ziyarete gelecektir. Arkadaşınızın havaalanından evinize gelmesi gerektiğini varsayalım. İşte arkadaşınıza evinize gelmesi için verebileceğiniz dört farklı algoritma :

- Taksiye bin
- Araç kirala
- Otobüse bin
- Ben seni alırım

Bu algoritmaların dördü de tamamen aynı hedefe ulaşır, ancak her algoritma bunu tamamen farklı bir şekilde yapar. Her algoritmanın farklı bir maliyeti ve farklı bir seyahat süresi vardır. Örneğin bir taksiye binmek muhtemelen en hızlı, ama aynı zamanda en pahalı olanıdır. Otobüse binmek kesinlikle daha ucuz, ama çok daha yavaş. Algoritmayı koşullara göre seçersiniz.

Bilgisayar programlamada, verilen herhangi bir görevi yerine getirmenin birçok farklı yolu vardır. Her algoritmanın farklı durumlarda avantajları ve dezavantajları vardır. Bizler en uygun algoritmaları seçmeye çalışırız.

## Programlama Dili Nedir ?

Dil, binlerce yıldır insanlar için iletişim aracı olmuştur. Bir topluluk için, dil insanların iletişim kurması gereken kelimeleri içeriyordur. Bilgisayarlara baktığımızda da , bu durumun çok farklı olmadığını göreceksiniz. Birbirleriyle iletişim kurması gereken bir çok donanım ve yazılım bileşenleri vardır.

Eski bilgisayarlar aslında devre ve kabloların yerleriyle oynayarak bir ve sıfırların elle değiştirilmesiyle programlandı. Tabii ki, bu tür ilkel programlar için kullanılan yöntem zordu. Bu nedenle programlama dillerinin oluşturulması, bilgisayar bilimlerini başka bir seviyeye taşıyan devrim niteliğinde bir adımdı. Normal dillerden farklı olarak, programlama dillerindeki anahtar kelimeler sınırlıdır. Bu kelimeleri birleştirerek , programcılar farklı türlerde programlar oluşturabilirler. Yazılan kodları makinenin anladığı dile dönüştüren ara birimlerde mevcuttur. 

"Programlama Dili , insanların bilgisayarlarla etkileşime girdiği bir dizi talimattır."

## Sözdizimi (Syntax) Nedir ?

Syntax (Sözdizimi ), yazılan herhangi bir sözün sırasıyla ilgilenen bilim dalıdır. Türkçede cümlelerin ögelerinin diziliminin bir sırası söz konusuysa diğer programlama dillerinde de aynı şey söz konusudur. Programlama dillerinde de tıpkı bizim günlük hayatta kullandığımız dilde olduğu gibi belli dizilim kuralları vardır. Bu dizilim kuralları sayesinde her şey makineler ve insanlar tarafından daha rahat anlaşılabilir ve yorumlanabilir bir hal almaktadır. Bunların dışına çıkıldığında veya bir eksiklik yapıldığında o kod satırı tam olarak yorumlanamaz ve hatayla karşılaşılır. Buna da Syntax Error adı verilmektedir.
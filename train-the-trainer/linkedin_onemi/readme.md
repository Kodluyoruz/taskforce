# Linkedin Nedir ve Neden Önemlidir?

 Linkedin kariyer basamaklarını tırmanmak ve kendimize iş dünyasında fırsatlar yaratmak için oldukça faydalı bir sosyal ağ. Eğer kendimizi geliştirmek ve güçlü bir network kurmak istiyorsak çağımız gereği bunun en etkili yolu Linkedin kullanımı. Linkedin ‘i aslında sadece bir sosyal ağ olarak görmek de çok yanlış. Linkedin aslında sizin sadece geçmişteki yıllarda neler yaptığınızı değil, gün gün hatta saat saat neler yaptığınızı, kendinizi nasıl geliştirdiğinizi ve yeteneklerinizi gösterebilen bir sosyal cv.
 Linkedin etkili kullanmak için dikkat edilmesi gereken bazı noktalar var.
 - **Çekici, Ulaşılabilir ve Etkili Bir Profil**

 Bir sosyal ağdan bahsediyoruz ve bir sosyal ağda sizi ilgilendiren en önemli şey tabii ki profilinizdir. Ve çoğu zaman şirket yöneticileri veya bağlantı kurmak istediğiniz önemli kişiler profilinize ilk girdiğinde fotoğrafınız ve isminizi görecekler ve hakkınızda hızlıca bir ilk izlenim oluşturacaklar. Bu yüzden Linkedin profil fotoğrafınız mümkün olduğunca profesyonel olmalı. 
 
 - **Bağlantı Kurmaktan Çekinmeyin**
 
 Linkedin ‘in amacı sizlere güçlü bir network yaratma fırsatı sunmaktır. Bunu gerçekleştirebilmek için de mutlaka insanlarla bağlantı kurmalısınız.
 
- **Yaptığınız İşleri Detaylandırın**

Deneyim kısmında geçmişte yaptığınız ve şimdi yaptığınız işleri sıralarken sadece pozisyon isminizi paylaşmanız sizin nasıl tecrübelere sahip olduğunuzu anlatmakta yetersiz kalacaktır. Deneyimlerinizi mümkün olduğunca ek belgeler ile destekleyin. Örneğin çalıştığınız kurumun site adresinin linkini ekleyin, yaptığınız işle ilgili pdf, Youtube videoları, resim, Office dökümanları ve benzeri belgeleri mutlaka eklemeye çalışın. Böylece deneyiminize bakan bir kişi sizin neler yaptığınızı ve nasıl tecrübelere sahip olduğunuzu daha etkili bir biçimde anlayacaktır. Burada aldığınız eğitim sertifikasını da linkedin üzerinden paylaşabilirsiniz.


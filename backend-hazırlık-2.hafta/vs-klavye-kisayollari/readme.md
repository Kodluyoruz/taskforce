# Klavye ile Çalışmak/Klavye Kısayol Tuşları

Önceki yazılarımızda Visual Studio Code içerisinde klavye kullanmanın önemine ve yeri geldikçe klavye kısayollarına yer vermeye çalışmıştık. Bu yazımızda klavye kısayollardan daha detaylı bahsedeceğiz.

## Klavye Kısayollarına Ulaşmak
Visual Studio Code editöründe klavye kısayollarının tamamına ulaşmak için karşımıza iki farklı yol çıkıyor. Gelin ilk olarak sizlerle bu yollara bakalım.

### 1. Yol: Help Menüsü
![klavye-kisayollari](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/klavye-kisayollari.png)

Tüm kısayolları görüntülemek için takip edebileceğimiz ilk yol Visual Studio Code içerisindeki **Help** menüsünden *"Keyboard Shourtcuts Reference*" seçeneğine tıklamaktır. Böylece kullanmış olduğunuz işletim sistemindeki klavye kısayollarına kolayca ulaşabilirsiniz.

### 2. Yol: Visual Studio Code Web Sitesi
Takip edebileceğimiz ikinci yol da Visual Studio Code editörünün web sitesini ziyaret etmektir. Web sitesinde klavye kısayolları ile ilgili kısma [buradaki](https://code.visualstudio.com/docs/getstarted/keybindings) bağlantıdan ulaşabilirsiniz.

![windows-kisayollari](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/windows-kisayollari-1611667454420.png)

Bu görselde windows tabanlı işletim sistemlerinde Visual Studio Code içerisindeki klavye kısayollarını görebiliriz. Bu kısayolların hepsini tabii ki de ezberlemek zorunda değiliz. Ama mümkün olduğunca temel klavye kısayollarına hakim olmalıyız.

## Klavye Kısayollarını Kişiselleştirmek
Visual Studio Code editörü bizlere klavye kısayollarını kişileştirebilmemizi de sağlar.

![vs-kisisellestirme](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-kisisellestirme.gif)

Kişileştirme ayarlarına ulaşmak için sırasıyla `File -> Preferences -> Keyboard Shortcuts` yolunu takip edebilirsiniz. Bu kısımda klavye kısayollarını aratabilir ya da değiştirebilirsiniz.

## Bilmemiz Gereken Klavye Kısayolları

### 1) CTRL + P
`CTRL + P` kombinasyonunu kullandığınızda açılan menüden projenizdeki dosyaları açabilirsiniz.

![vs-ctrlp](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-ctrlp.gif)

### 2) CTRL + W
Halihazırda açık olan dosyayı kapatmak için `CTRL + W` kombinasyonunu kullanabilirsiniz.

### 3) CTRL + B
`CTRL + B` klavye kısayolunu kullanarak kod editörünüz sağ tarafında açık olan menü çubuğunu kapatıp açabilirsiniz.

### 4) CTRL + SHIFT + P
`CTRL + SHIFT + P` klavye kısayolunu kullanarak ayarlara ulaşabilirsiniz.

![vs-ctrlshiftp](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-ctrlshiftp.gif)

Bu örneğimizde ilk öncelik **tema** ayarlarına giriş yaptığımızı ve sonrasında *dosya ikonlarını* kolayca değiştirebildiğimizi görebiliriz. 

### 5) CTRL + SHIFT + SOL YÖN TUŞU
Bir ifadenin tamamını seçmek istediğinizde o ifadenin sonuna gelerek `CTRL + SHIFT + SOL YÖN TUŞU` kombinasyonunu kullanabilirsiniz.

![vs-solok](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-solok.gif)

Bu örneğimizde *kodluyoruz* ifadesinin sonuna gelerek `CTRL + SHIFT + SOL YÖN TUŞU` kısayolunu kullandığımızda tamamını seçtiğimizi görebiliriz.

### 6) ALT + YUKARI/AŞAĞI YÖN TUŞU
Bir ifadenin yerini değiştirmek istediğinizde `ALT + YUKARI/AŞAĞI YÖN TUŞU` kombinasyonunu kullanabilirsiniz

![vs-altok](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-altok.gif)

Bu örneğimizde *kodluyoruz* ifadesinin yerini `ALT + YUKARI/AŞAĞI YÖN TUŞU` kısayolunu kullanarak değiştirdiğimizi görebiliriz.

### 7) ALT + SHIFT
Seçili olan ifadeyi bir alt satıra da kopyalamak istediğinizde `ALT + SHIFT` kısayolunu kullanabilirsiniz.

### 8) CTRL + ENTER
Satırın neresinde olursanız olun bir alt satıra geçmek istediğinizde `CTRL + ENTER` kısayolunu kullanabilirsiniz.

### 9) CTRL + D
Dosyanızda yer alan aynı ifadeleri seçmek için `CTRL + D` kısayolunu kullanabilir sonrasında da çoklu imleç özelliğinden yararlanarak aynı ifadeleri tek seferde değiştirebilirsiniz.

![vs-ctrld](https://raw.githubusercontent.com/Kodluyoruz/taskforce/main/editor-kullanimi/visual-studio-code/vs-klavye-kisayollari/figures/vs-ctrld.gif)

Bu örneğimizde *kodluyoruz* ifadelerinin tamamını `CTRL + D` kombinasyonunu kullanarak seçtiğimizi ve sonrasında hepsi yerine tek seferde *kodluyoruz.org* ifadesini yazdığımızı görebiliriz.

### 10) CTRL + SOL/SAĞ YÖN TUŞU
Satırdaki ifadeleri teker teker atlayarak ilerlemek istediğinizde `ALT + SOL/SAĞ YÖN TUŞU` kısayolunu kullanabilirsiniz.

### 11) CTRL + C
Seçili olan ifadeyi kopyalamak için `CTRL + C` kısayolunu kullanabilirsiniz.

### 12) CTRL + V
Halihazırda kopyalanan ifadeyi yapıştırmak için `CTRL + V` kısayolunu kullanabilirsiniz.

### 13) CTRL + X
Seçili olan ifadeyi kesmek için `CTRL + X` kısayolunu kullanabilirsiniz.

# Challenge: Zemin lav kaplı!

Yeni becerilerini sınama zamanı! Bu meydan okuma ödevinde, bir topun yere değmeden üzerinde yuvarlanacağı bir yol yaratacaksın. Yolu istediğin kadar uzun yap, ama topun düşmesine izin verme, çünkü zemin lav kaplı.
Bitirdiğinde, ödevini gönderebileceksin ve diğerlerinin gönderdiklerini görebileceksin.

**Aşama 1: Genel bakış**

Bu meydan okumada, ilkel GameObject’leri ve ücretsiz öğeleri (asset) kullanarak kendi Sahneni (Scene) inşa edeceksin. Bu meydan okuma süresince yapacakların:

- Yeni bir 3B Sahne yaratmak.
- Yeni ilkel objeler yaratmak.
- Sahne görünümünde 3B uzayda gezinmek.
- GameObjects’i hareket ettirmek, döndürmek ve ölçeklendirmek.
- Main Camera’yı hareket ettirmek ve döndürmek.
- Bir GameObject’e RigidBody Bileşeni eklemek.
- Yeni Materyaller yaratmak ve uygulamak.
- Oyun görünümünde oynama testini gerçekleştirmek.

**Aşama 2: Sahneni inşa et**

Aşağıda birkaç yönerge mevcut, fakat yaratıcılık kısmı tamamen sende.
3B Taslak kullanarak yeni bir Unity projesi başlat.
Eklenmiş öğeler (asset) kullanmak istersen, [Bir görseli eklemek](https://learn.unity.com/tutorial/create-effects-for-3d-gameobjects#5fa1ce6fedbc2a001f612d97) sayfasındaki adımların aynısını uygulayarak ekle.
Unity ilkel objelerini ve eklenmiş herhangi bir öğeyi (asset) kullanarak, topun düşmeden veya zemine temas etmeden yuvarlanabileceği bir yol yarat.

İpucu: Önce zemin objesini yaratıp sonra diğer öğeler (asset) ve ilkel objeleri kullanarak Sahneni düzenle. 

Unity Asset Store’dan materyaller ekle ya da Sahneni canlandırmak için kendin yarat.
[Küreyi katı yapmak](https://learn.unity.com/tutorial/add-components-to-3d-gameobjects#5fa1cc6fedbc2a01f0fae958) başlığı altında daha önce anlatılmış adımların aynısını kullanarak; top, çizdiğin yolda yuvarlanabilir hale gelene dek Sahnendeki ilgili elemanlara RigidBody bileşenleri ekle.
İyi bir bakış noktası bulmak için Main Camera’yı konumlandır. 
Denemek için Sahneni çalıştır ve çizdiğin yolun tamamında top yuvarlanana dek değişiklikler yap.
Sahneni sana özel hale getirmek için öğrendiğin diğer tüm becerileri uygula.

**Not: File > Save Project** seçeneğinden, veya Unity Editör’den çıkarken Save butonuna basarak tüm projeni kayıt ettiğinden emin ol.



**Aşama 3:Sonraki adımlar**

Topu sektirdin mi? Zemini lav kapladın mı? Yoksa başka yönde mi ilerledin? Her ne yaptıysan, Unity Learn topluluğu ile paylaşmanı isteriz — ama önce, oynanabilir hale gelmesi için projeni inşa etmen gerekecek. Bu da bir sonraki dersin konusu.



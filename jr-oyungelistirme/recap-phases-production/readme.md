# Proje yönetimine ve ekip çalışmasına giriş

Tasarım ve geliştirme dünyasındaki çoğu iş takım çalışmasına ihtiyaç duyar ve projenin başarılı bir şekilde teslimini garantiye almak için proje yönetimi ve planlama araçları kullanılır. Bu eğitimde proje planlama, üretim aşamaları, proje yönetimi ve takımlarla çalışmada kullanılan anahtar kavramları ve en iyi uygulamaları göreceksin.
Dosya ve assetleri aşağıdaki linklerden indirebilirsiniz.

[Example of Project Charter](https://drive.google.com/file/d/1qnN4cevA0W_M_FOcwn7p_bgs-aI7qIf9/view?usp=sharing)
[Project Design Doc TEMPLATE](https://drive.google.com/file/d/1I-YnkctscmdgW7O8X5UHvnpVbur7zJEy/view?usp=sharing)

### Adım 1: Genel bakış
Proje yönetimi ve takım çalışması tasarım ve geliştirme rolleri için çoğunlukla “sosyal beceriler” olarak ifade edilir. Proje yönetimi bazen tekniğe kaysa da, karşılaşabileceğin birçok farklı proje yönetimi yöntemi var, iyi bir proje yöneticisi olmak genel olarak iletişim ve organizasyon yetenekleriyle birlikte takım çalışması gerektirir.

Verimli proje yönetimi ve takım çalışması şunları içerir:
- Takım arkadaşları, müşteriler ve diğer ilgili kişilerle açık ve net iletişim
- Tamamlanmış ürünün son tarihe kadar teslimi
- Proje için belirlenmiş gereksinimleri ve tanımlanmış hedef(ler)i karşılayan tamamlanmış bir ürün ya da çıktı
Bu eğitimde proje yönetme ve takımlarla çalışmadaki en iyi örneklere giriş yapacaksın.

### Adım 2: Üretim aşamalarını tekrarlayalım
Bireyler, takımlar, firmalar ve organizasyonların her birinin kendi proje yönetimi yöntemleri vardır ama genellikle çoğu proje aşamalara ayrılır.
Gerçek zamanlı üretim süreci hakkında öğrenirken keşfettiğin üzere, genelde üretim aşamaları şöyledir:

**Üretim öncesi**: Tam kapsamlı üretim başlamadan önce yapılan işler; planlama, prototipleme, üretim hattı kurulumu ve ilk tasarımlar gibi.

**Üretim**: Ürünün ve beraberindeki assetlerin oluşturulması; 2B resimler, 3B modeller, ses, ışık ve kullanıcı deneyiminin oluşturulması gibi.

**Üretim sonrası**: Son ürün tamamlandıktan sonra yapılan işler; kalite güvencesi (QA), düzenleme, test etme, hataları düzeltme ve cilalama gibi.

**Operasyonlar**: Bir ürün piyasaya sürüldükten sonra çalışmaya devam etmesini sağlamak için yapılan işler; satışlar, ürünün parasallaştırılması, güncellemeler ve devam eden bakımlar gibi.

![figures](https://raw.githubusercontent.com/Kodluyoruz/taskforce/main/unity-junior-programmer/recap-phases-production/figures/CWC_A.3_image1.png)

**Alt metin**: Üretimin dört aşamasını gösteren ve her aşama arasında birer ok olan bir diyagram. Oklar Üretim öncesinden Üretime, Üretimden Üretim sonrasına ve Üretim sonrasından Operasyonlara gidiyor.
Zamanında teslim edilmiş ve beklendiği gibi çalışan bir proje için üretim sürecinin her aşamasını düzgünce planlamak önemlidir.

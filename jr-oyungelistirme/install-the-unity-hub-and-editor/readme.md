# Unity Hub ve Editor Kurulumu

Bu eğitimde aşağıdakileri öğreneceksiniz:
- Unity'yi kullanmak için doğru bilgisayar sistemine sahip olduğunuzdan emin olma
- Unity Get Started web sayfasında gezinme
- Kurulum sihirbazını indirme
- Unity Hub kurulumu
- Unity Editor’ün bir versiyonunu kurma

**Aşama 1: Genel bakış**
Kurulum sihirbazı, Unity ile geliştirmeye başlamak için ilk adımınızdır. Bu kısa eğitim, ister Unity’yi ilk kez deneyen bir kullanıcı veya tekrarlayan bir kullanıcı olun, başlamanıza yardımcı olacaktır.


**Aşama 2: Başlamadan Önce**
Bu projeye başlamadan önce, bilgisayarınızın Unity’i çalıştırmak için gereksinimleri karşılayıp karşılamadığını kontrol edin. Unity, Windows ve macOS’a yüklenebilir. Linux desteği ise önizleme aşamasındadır, yani çalışacaktır ancak bazı hatalarla karşılaşabilirsiniz. Unity’nin iyi çalışması için bazı [minimum sistem gereksinimleri](https://docs.unity3d.com/Manual/system-requirements.html) vardır.

Unity henüz tablet ve Chrome OS'ye yüklenememektedir.


**Aşama 3: Kurulum Sihirbazı’nı İndirme**

1.  [Unity indirme sayfası’na](https://store.unity.com/download-nuo) gidin.

2.  Sizin için doğru seçeneği seçin: First-time user (İlk kez kullanan) veya Returning user (Geri dönen).

![figures](https://raw.githubusercontent.com/Kodluyoruz/taskforce/main/unity-essentials/install-the-unity-hub-and-editor/figures/NUODownload_Aug2021.png)

Unity indirme sayfasında ilk kez kullanan ve geri gelen kullanıcılar için sunulan iki seçenekli banner.

İlk kez kullananlar: Unity’i yeni kullanıcı sihirbazıyla indirmek için yukarıda gösterildiği gibi Start here butonunu seçin, bu tam bir başlangıç kullanıcısını en iyi şekilde yönlendirecektir. Ardından, kurulum dosyasını indirmek için Agree and download butonunu seçin. Sonra aşağıdaki aşamalara devam edin.

Geri Dönen kullanıcılar: Unity Hub’ı doğrudan indirmek için yukarıda gösterildiği gibi Go here butonunu seçin. Unity ID’niz varsa bu seçeneği seçin. Ardından, hizmet şartlarını kabul edin ve kurulum dosyasını indirmek için Download Unity Hub butonunu seçin.

**Aşama 4: Unity Hub’ı Kurma ve Başlatma**

1.  Daha önce indirdiğiniz UnityHubSetup.exe dosyasını bulun. 


2.  UnityHubSetup kurucusunu başlatın.


3.  Unity Hub'ı kurmak için platform talimatlarını takip edin.


4.  Unity Hub uygulamasını başlatın.


5.  Kurulum için bir konum seçin ve ardından Unity Editor’ü yüklemek için Install butonunu seçin.

![figures](https://raw.githubusercontent.com/Kodluyoruz/taskforce/main/unity-essentials/install-the-unity-hub-and-editor/figures/Hub_First_NUO_screen_2020-3.PNG)

Kurulum konumunu seçmeniz gereken açılış Kurulum Sihirbazı penceresi.

Unity Hub buradan itibaren sizi yönlendirecektir.

**Not: **Eğer daha deneyimli bir kullanıcısıysanız ve özel kurulum ihtiyaçlarınız için bilgi edinmek istiyorsanız, [Unity kurulumuna ilişkin dökümantasyon kılavuzunu inceleyin.](https://docs.unity3d.com/Manual/GettingStartedInstallingUnity.html)











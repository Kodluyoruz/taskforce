## Adım 7: Yayınlamaya hazırlık

Üretim sonrası aşamasında projeni yayınlamak için hazırlanacaksın. Proje planında; kalite güvencesi testi, içerik düzenleme ve revize etme, hata düzeltme ve teslim edilecek ürünlerin son cilalaması göz önünde bulundurulmalıdır.

Kalite güvencesi testini biraz daha detaylı ele alalım.

**Kalite güvencesi testi**

Kalite güvencesi testi sürecinde iki önemli proje yönetimi hususu vardır: kalite güvencesi testi scriptleri ve hata raporlama süreçleri.

**Test scriptleri**

Bir kalite güvencesi testi scripti; test yapan kişinin takip edip, gözlemlerini kaydetmesi için olan bir dizi adımlardır. Bu scriptler genelde resmi testler başlamadan önce oluşturulur ve ürünü belirli proje gereksinimleriyle kullanım durumları karşısında değerlendirmek için kullanılırlar. Ayrıca ürünün kullanıcı deneyimi hakkında takımın varsayımlarını test etmek için de kullanılabilirler.

**Hata raporu takibi**

Hata takibi ve çözümleme ürünü teslim üzere cilalamada hayati bir rol oynar. Hata raporlarını takip etmek için kullanılan araçlar çeşitlilik gösterir, [Jira](https://training.atlassian.com/free-training-catalog) ve [Github](https://guides.github.com/features/issues/) popüler seçeneklerdir, ama  çoğu birey ve takım elektronik bir tablo kullanır.

Tipik hata raporları şunları içerir:

- **Başlık / kısa özet:** Hata için açıklayıcı bir başlık.
- **Belirlenmiş sıklık:** Bu hata ne sıklıkla meydana geliyor (her zaman, çoğu zaman, rastgele, nadiren)?
- **Yeniden oluşturma adımları:** Hatanın nasıl yeniden oluşturulacağına dair net adımlar. Bu, bir geliştiricinin ekstra bilgiye ihtiyaç duymadan kendi başına hatayı yeniden oluşturabileceği kadar detaylı olmalı.
- **Detaylı açıklama:** Hata ve kullanıcı deneyimi üzerindeki etkisi hakkında daha detaylı bir özet.
- **Diğer gözlemler:** Bu, hataya neyin neden olabileceği hakkındaki düşünceleri veya diğer ilgili detayları içerebilir (örneğin, “hata sürekli olmasa da sıkça, geceleri gün içine kıyasla daha fazla meydana geliyor”).

Hata raporları hakkında daha fazla öğrenmek istiyorsan [The Art Of The Bug Report at the Ministry of Testing](https://www.ministryoftesting.com/dojo/lessons/the-art-of-the-bug-report) sitesine bir göz at.

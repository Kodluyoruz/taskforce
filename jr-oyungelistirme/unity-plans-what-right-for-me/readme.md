# Unity planları: Hangisi bana uygun?

Bu derste Unity planlarını keşfedecek ve size hangisinin uygun olduğunu belirleyeceksiniz. Burada aşağıdakileri öğreneceksiniz:

- Unity ID’lerini ve nasıl kullanıldıklarını.
- Farklı Unity planlarını ve neler sunduklarını.
- Mevcut ihtiyaçlarınıza en uygun planı belirlemeyi.

Aşama 1: Genel bakış
Unity bireysel öğreniciler için ve hobiciler için ücretsiz olarak Kişisel plan ve büyük organizasyonlar için Enterprise plan gibi çeşitli abonelik planları sunar. Bu derste, kurulum sırasında bu aşamayı gezginleyebilmeniz için planlar hakkında bilgi edineceksiniz.
Aşama 2: Unity ID nedir?

Bir Unity planı seçmeden önce, Unity ID oluşturmanız gerekmektedir. Simdi Unity ID’nin ne olduğunu ve yararlarını inceleyelim.
Unity ID temelleri
Unity ID, Unity’deki kullanıcı hesabınızdır. Unity Editor ve Unity Hub'a erişebilmeniz için Unity ID'ye ihtiyacınız vardır - bu iki uygulama Unity projelerinizi oluşturmanızı ve yönetmenizi sağlar.

Unity ID’nizi kullanarak bunlara da erişebilirsiniz:
- [Unity Play](https://play.unity.com/)
- [Unity Forums](https://forum.unity.com/)
- [Unity Asset Store](https://assetstore.unity.com/)
- Unity Learn

**Unity ID'niz ve Organizasyonlarınız**
Bir Unity ID oluşturduğunuzda, kullanıcı adınızla aynı ada sahip ve yalnızca kendinizden oluşan bir organizasyona otomatik olarak atanırsınız. Bu varsayılan organizasyonu, sadece kişisel kullanımınız için plan aboneliklerini (örneğin Unity Pro planı) satın almak için kullanın.

Eğer işvereniniz tarafından Unity'ye katılmaya davet edildiyseniz, onların organizasyonlarıyla ilişkilendirilebilirsiniz. Sonrasında size belirli özelliklere erişim hakkı atayabilirler (örneğin, pazarlama ekibi üyeleri için Unity Ads'de toplanan geliri inceleme erişimi). Bu özelliği ileride kendi stüdyonuzu kurduğunuzda dahi kullanabilirsiniz!

**Aşama 3: Unity planları nelerdir?**
Bu videoda, uzmanlarımız Unity planları arasındaki temel farkları açıklıyor ve size en uygun planı seçme konusunda bazı tavsiyelerde bulunuyor.


**Aşama 4: Unity planları hakkında detaylı bilgi**

Her Unity planı farklı avantajlar ve özellikler sunar. Ayrıca farklı seçilebilirlik zorunlulukları vardır.
Kişisel Plan
Bireysel olarak çalışıyorsanız ve son 12 ayda Unity projeleriniz için 100.000 ABD Dolarından daha az gelir veya fon aldıysanız, Kişisel planı ücretsiz olarak kullanabilirsiniz. Unity'nin tüm temel işlevlerini içerir. Muhtemelen sizin için doğru seçimdir!

Onaylanmış bir öğrenci veya eğitimciyseniz, öğrenme yolculuğunuzu desteklemek için ek avantajlar da alabilirsiniz. Bir sonraki aşamada Eğitim Planlarını keşfedeceksiniz.

Plus, Pro, ve Enterprise Planları
Plus, Pro ve Enterprise planları, Unity'nin ek para kazanma seçenekleri, depolama, destek ve eğitim gibi özelliklere sahip ücretli planlarıdır. Bu planlar, profesyonel Unity geliştiricileri ve organizasyonlar içindir.
- Eğer Unity'yi kendi kişisel projeleriniz için kullanıyor (bir şirketteki işinizde değil) ve Unity’yi kullanarak son 12 ayda 100.000 ABD dolarından fazla para kazandıysanız, Unity Plus veya Pro kullanmalısınız.
- Son 12 ayda herhangi bir kaynaktan 200.000 ABD Dolarından fazla ciro yapan bir kuruluşta çalışıyorsanız Unity Pro veya Enterprise kullanmalısınız.
- Abonelik ücretlerini ödeyen herhangi bir kişi veya kuruluş Unity Pro veya Enterprise'ı kullanabilir. Enterprise planı, özellikle en az 20 üyesi olan ekipler içindir.

Detaylı bilgi için, [Unity planlarını karşılaştırma](https://store.unity.com/compare-plans) ve [Hizmet Sözleşme’sine](https://unity3d.com/legal/terms-of-service/software) bakınız.

**Aşama 5: Unity Education planı**

Öğrenci veya eğitimciyseniz, bizimle öğrenme yolculuğunuzu desteklemek için Unity Education planlarından biri sizin için en uygun seçim olacaktır. Bu planlar, Unity Pro'ya abonelik içeren ücretsiz planlardır.

Bu planlardan kimler yararlanabilir?

Aşağıdakilerden birine uygunsanız, bu planlardan birini seçebilirsiniz:


- Akredite bir eğitim kurumuna kayıtlı, kişisel bilgilerinizin ulaşılması ve işlenmesine izin verecek yasal yaşta bir öğrenci (bu yaş, bulunduğunuz ülkeye/yere göre değişir)
- Nitelikli bir kurumda ortaöğretim sonrası veya ortaöğretim düzeyinde bir eğitimci.

Eğitimciler için Unity hakkında daha fazla bilgi edinmek için, [Unity Educator sayfasına](https://unity.com/products/unity-educator) bakınız.

Unity Student planının faydaları nelerdir?

Unity Student planının en iyi yanı, kişisel deneyim seviyenizi karşılayabilmesidir.

Unity’ye yeni başlayanlardansanız, [bulut tabanlı işbirliği araçları ve özel olarak seçilmiş varlık paketleri](https://store.unity.com/academic/unity-student), öğrenme yolculuğunuza başlamanızda yardımcı olacaktır. Eğer gerçek zamanlı veya dijital içerik oluşturma konusunda önceden deneyiminiz varsa Cloud Build ve Cloud Advanced Diagnostics işlevlerini daha faydalı bulabilirsiniz.

Unity'de sürüm kontrolünü desteklemek için GitHub da çok kullanışlı bir araçtır. (Sürüm kontrolü hakkında daha fazla bilgiye Üretim Süreci: [Sürüm kontrolü’nden](https://learn.unity.com/tutorial/the-real-time-production-cycle#5fa45dd6edbc2a0020bc7e3d) ulaşabilirsiniz)

Unity Student planına nasıl kayıt olabilirim?

Unity Student Planı ile ilgili tüm ayrıntılar için [Unity Student sayfasına](https://unity.com/products/unity-student) bakın.









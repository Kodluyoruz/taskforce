# Taskforce

Taskforce ile amacımız topluluk destekli ve açık kaynaklı eğitim içerikleri oluşturmak ve programlama öğrenmek isteyen kişilere temelden ileri seviyeye kadar proje bazlı içerikler sağlamak.

## Nasıl destek olabilirsin

İçeriklerimizi geliştirmemize yardım etmek mi istiyorsun? Bunu yapmak çok basit. Buradan içerik oluşturma şablonumuzu inceleyebilirsin ve sen de önerdiğin içerikleri bize *Pull Request* yaparak gönderebilirsin. Ardından içerikler takımımız tarafından incelenecek ve eğer onaylanırsa branch'e eklenecek! (Buradan *Pull Request nasıl yapılır?* yazımıza göz atabilirsin.)

**Elbette destek olmanın başka yolları da var!**

İçerik oluşturacak zamanın veya teknik bilgin olmayabilir. Ama içeriklerimizi okurken bizimle gözümüzden kaçan detayları paylaşabilirsin bunun için **Öneri veya sorun bildir** başlığına göz at! 

## Öneri veya sorun bildir

Bütün enerji ve dikkatimizle bu içerikleri oluşturduk! Ama gözümüzden kaçan ve senin dikkati çeken detaylar olabilir! 

Bunlar basit yazım hatalarından, çalışmayan kod parçalarına hemen her şey ile ilgili olabilir. 

Sana yol göstermesi açısından hazır şablonlar da oluşturduk. Lütfen içerikleri okurken karşılaştığın sorunları takımımızla [buradan](https://github.com/Kodluyoruz/taskforce/issues/new/choose) paylaş ve buradaki içerikleri en kusursuz haline hep birlikte getirelim!

## Katkı verenler

"Bir elin nesi var iki elin sesi var." atasözümüzün belki de en güzel örneği! Bu içerikleri bir kaç kişi değil yüzlerce insan hep birlikte oluşturduk. Bu içerikleri oluşturan kahramanlara [buradan](https://github.com/Kodluyoruz/taskforce/graphs/contributors) bakabilirsin! Eğer sen de burada yer almak istersen **Nasıl destek olabilirsin** başlığına göz at!

---

Bu bir [Kodluyoruz](http://kodluyoruz.org) projesidir!

